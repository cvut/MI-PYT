= Hodnocení
:note-caption: :information_source:

== Položky hodnocení

Hodnocení předmětu se skládá z částí uvedených v následující tabulce.
Druhý sloupeček obsahuje maximální počet bodů, které mohou studenti získat.
Třetí sloupeček určuje minimální počet bodů nutný k úspěšnému získání zápočtu a známky.

[options="autowidth,header"]
|===
| Položka                                  | Max. poč. bodů | Min. poč. bodů
| xref:tasks#[Úlohy] (10)                  | 50             | 25
| xref:semestralka#[Semestrální práce] (1) | 50             | 25
| Body za aktivitu                         | 5              | 0
| *Celkem*                                 | 105            | 50
|===

NOTE: Váš aktuální počet bodů najdete v aplikaci https://grades.fit.cvut.cz/courses/NI-PYT/my-classification[Klasifikace].


== Záchranná úloha

V případě, že má student za úlohy z hodin (úkoly) na konci semestru alespoň 15 bodů,
ale méně než 25, může vypracovat bonusovou úlohu dle zadání,
na kterém se s vyučujícími explicitně dohodne.
Za tuto úlohu může dostat až 5 bodů.
Pokud získá alespoň 2,5, bude mu povoleno získat zápočet
(i kdyby celkem na 25 bodů z úkolů nedosáhl; podmínka na 25 bodů za semestrálku zůstává platná).
V takové případě budou body za bonusovou úlohu přičteny k bodům z úloh,
ale pouze do maximální výše 25.

.Příklad 1
Anna získá z úloh na konci semestru pouze 22 bodů,
protože měla moc starostí s předmětem MI-MPI a nestíhala úlohy včas vypracovávat.
Za normálních okolností tedy nemá nárok na zápočet.
Naštěstí existuje záchranná úloha.
Tu Anna vypracuje na 5 bodů.
22 + 5 je 27, takže celkem končí semestr s 25 body (body za záchranou úlohu jsou přičteny do maximální výše 25).
Může odevzdat semestrálku a když dostane aspoň 25 bodů, má zápočet a adekvátní známku.

.Příklad 2
Robert získá z úloh na konci semestru jen 18 bodů.
Záchrannou úlohu vypracuje na 3 body.
Celkem má tedy 21 bodů, což by na zápočet nestačilo,
ale protože vypracoval záchrannou úlohu alespoň na 2,5 bodu,
může taktéž odevzdat semestrálku a pokud z ní bude mít alespoň 25, dostat známku.
Pokud ale nemá nějaké body za aktivitu, tak fakticky potřebuje ze semestrálky alespoň 29,
jinak by totiž dostal F.

.Příklad 3
Pepíček má na konci semestru z úloh jen 12 bodů.
Pepíček má bohužel smůlu a zápočet nedostane.
Semestrálku však může vypracovat pro radost.


== Celkové hodnocení

[options="autowidth,header"]
|====
| Známka | Bodové rozmezí | Slovní hodnocení
| **A**  | 90 a více      | výborně
| **B**  | 80-89          | velmi dobře
| **C**  | 70-79          | dobře
| **D**  | 60-69          | uspokojivě
| **E**  | 50-59          | dostatečně
| **F**  | méně než 50    | nedostatečně
|====

Hodnocení se řídí https://www.cvut.cz/vnitrni-predpisy#szr[📖 Studijním a zkušebním řádem ČVUT], který najdete na stránce s https://www.cvut.cz/vnitrni-predpisy[vnitřními předpisy ČVUT].
